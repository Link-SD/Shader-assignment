## Shader opdracht

#### Tijd gespendeerd: 2.5uur. (Toets tijden proberen aan te houden)

### Concept
Omdat ik nog nooit met shaders heb gewerkt ben ik eerst onderzoek gaan doen naar de theorie erachter. Ook omdat ik de lessen heb moeten missen. Als concept leek het me interessant om te proberen te spelen met desoriëntatie. Dat heb ik vormgegeven in een zelf gemaakt doolhof. De truc is dat sommige muren geen echte muren blijken te zijn en doorgangen die echt lijken niet echt blijken te zijn. Door alles in de zelfde onbelichte stijl te zetten is het extreem moeilijk om een oriëntatie punt te vinden, wat het dan weer uitdagender maakt om de uitgang te vinden.

### Aanpak
Zoals eerder aangegeven ben ik eerst gaan kijken naar de theorie. Daarna heb ik goed nagedacht over wat ik wilde doen en hoe ik het wilde doen. Ik bedacht me dat ik de perfecte tool had liggen voor het maken van een doolhof te maken. Daarnaast heb ik veel onderzoek gedaan naar het verdwijnen en verschijnen van objecten. Ook heb ik gekeken naar de beïnvloeding van shaders vanuit een C# script.

### Uitwerking
Met de tool die ik had liggen (PROCORE Pro Builder) heb ik een doolhof gemaakt die zonder de shader relatief eenvoudig zou moeten zijn om uit te spelen. Daarnaast heb ik een shader gemaakt die op basis van de positie van de speler de alpha van een muur verhoogt of verlaagt. Op die manier lijkt het alsof een muur verdwijnt als je dichtbij komt en andersom.

### Reflectie
Omdat ik de theorie in de les heb gemist vond ik het nog erg lastig om eraan te beginnen. Ik heb veel moeite gehad met de verschillende soorten shaders in Unity. Zoals de surface shaders die belichting opvangen, de transparant shaders en de unlit shaders. Ik wilde graag verschillende dingen combineren, maar dat is me niet gelukt zonder het al te moeilijk te maken. Om vanaf niks te beginnen vond ik voor mezelf toch nog erg ingewikkeld.
Ik heb wel gemerkt dat je erg mooie dingen kunt maken met shaders, maar ik ben toch liever bezig met het programmeren van andere systemen. Wel een leuke kennismaking.
